# Modello per i dati aperti {#sec-allegato-a}

Il modello da considerare per produrre e pubblicare dati aperti è quello noto come modello a cinque stelle rappresentato in @fig-modello_a_cinque_stelle_per_i_dati_aperti[^figura_dati_aperti] che fornisce una scala per misurare l'apertura dei dati.

[^figura_dati_aperti]: Rivisitazione della figura [disponibile sul web](http://5stardata.info/en/)

![Modello a cinque stelle per i dati aperti](immagini/image101.jpeg){#fig-modello_a_cinque_stelle_per_i_dati_aperti width="90%" fig-alt="Modello a cinque stelle per i dati aperti." align="center" .lightbox}

## I livelli del modello per i dati aperti {#sec-livelli_del_modello_per_i_dati_aperti}

Per ciascun livello, di seguito vengono indicate le caratteristiche principali in termini di informazione, accesso e servizi.

La @tbl-formati riportata al par. **[-@sec-requisiti-comuni]** indica, per ciascun formato, il numero di stelle raggiungibile.

### Livello 1 (1 stella) {#sec-livello-1-stella}

- **Informazione**: Dati disponibili tramite una licenza aperta e inclusi in documenti leggibili e interpretabili solo grazie a un significativo intervento umano (per es., PDF);

- **Accesso**: Prevalentemente umano, necessario anche per dare un senso ai dati inclusi nei documenti;

- **Servizi**: Solo rilevanti interventi umani di estrazione ed elaborazione dei possibili dati consentono di sviluppare servizi con l'informazione disponibile in questo livello;

### Livello 2 (2 stelle) {#sec-livello-2-stelle}

- **Informazione:** Dati disponibili in forma strutturata e con licenza aperta. Tuttavia, i formati sono proprietari (per es., Excel) e un intervento umano è fortemente necessario per un'elaborazione dei dati;

- **Accesso:** I programmi possono elaborare i dati ma non sono in grado di interpretarli; pertanto è necessario un intervento umano al fine di scrivere programmi ad-hoc per il loro utilizzo;

- **Servizi:** Servizi ad-hoc che devono incorporare i dati per consentire un accesso diretto via Web agli stessi;

### Livello 3 (3 stelle) {#sec-livello-3-stelle}

- **Informazione**: Dati con caratteristiche del livello precedente ma in un formato non proprietario (per es., CSV, JSON, geoJSON). I dati sono leggibili da un programma ma l'intervento umano è necessario per una qualche elaborazione degli stessi;

- **Accesso**: I programmi possono elaborare i dati ma non sono in grado di interpretarli; pertanto è necessario un intervento umano al fine di scrivere programmi ad-hoc per il loro utilizzo;

- **Servizi**: Servizi ad-hoc che devono incorporare i dati per consentire un accesso diretto via Web agli stessi;

### Livello 4 (4 stelle) {#sec-livello-4-stelle}

- **Informazione**: Dati con caratteristiche del livello precedente ma esposti usando standard W3C quali RDF e SPARQL. I dati sono descritti semanticamente tramite metadati e ontologie;

- **Accesso**: I programmi sono in grado di conoscere l'ontologia di riferimento e pertanto di elaborare i dati quasi senza ulteriori interventi umani;

- **Servizi**: Servizi che sfruttano accessi diretti a Web per reperire i dati di interesse;

### Livello 5 (5 stelle) {#sec-livello-5-stelle}

- **Informazione**: Dati con caratteristiche del livello precedente ma collegati a quelli esposti da altre fonti (per es., Linked Open Data). I dati sono descritti semanticamente tramite metadati e ontologie. Essi seguono il paradigma RDF, in cui alle entità è assegnato un URI univoco sul Web. Nel caso dei Linked Open Data l'intervento umano è minimo o nullo;

- **Accesso**: I programmi sono in grado di conoscere l'ontologia di riferimento e pertanto di elaborare i dati quasi senza ulteriori interventi umani;

- **Servizi**: Servizi che sfruttano sia accessi diretti a Web sia l'informazione ulteriore catturata attraverso i link dei dati di interesse, facilitando il mashup di dati.
