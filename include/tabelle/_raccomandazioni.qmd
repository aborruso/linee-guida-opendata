:::{.column-page-inset-right}
| **n** | **testo** |
| :--- | :--- |
| [1](capitolo-4.qmd#racc-1) | SI RACCOMANDA un percorso graduale verso la produzione nativa di Linked Open Data – LOD (livello cinque stelle nella classificazione del modello di cui all'allegato A). |
| [2](capitolo-4.qmd#racc-2) | Ove possibile, opportuno o necessario, SI RACCOMANDA di rendere disponibili i dati dinamici anche attraverso download in blocco. |
| [3](capitolo-4.qmd#racc-3) | Ove possibile, SI RACCOMANDA di seguire e applicare i principi FAIR per tutte le tipologie di dati, non solo per quelli della ricerca. |
| [4](capitolo-5.qmd#racc-4) | SI RACCOMANDA di demandare al Responsabile per la transizione digitale (RTD) il compito di costituire un gruppo di lavoro dedicato al processo di apertura dei dati e all'implementazione delle presenti Linee Guida all'interno dell'organizzazione dell'Ente. |
| [5](capitolo-5.qmd#racc-5) | SI RACCOMANDA di costituire, all'interno dell'organizzazione dell'Ente, un apposito gruppo di lavoro dedicato al processo di apertura dei dati anche per l'applicazione delle presenti Linee Guida, prevedendo, ove possibile, le strutture e le figure adatte e necessarie a tale scopo, tenendo in considerazione i referenti dei singoli domini (come le infrastrutture di dati territoriali) e prevedendo altresì il necessario coinvolgimento del Responsabile per la protezione dei dati laddove siano coinvolti dati personali. |
| [6](capitolo-5.qmd#racc-6) | SI RACCOMANDA che le pubbliche amministrazioni statali e regionali che detengono archivi contenenti dati di interesse territoriale – fermo restando il rispetto della disciplina in materia di protezione dei dati personali – prevedano una diffusione dei dati pubblici in forma disaggregata per favorire l'ottimale gestione delle funzioni di raccolta ed elaborazione dati delle Province e Città Metropolitane a supporto di tutti gli enti locali del loro territorio. |
| [7](capitolo-5.qmd#racc-7) | SI RACCOMANDA di definire un percorso di apertura dei dati da inserire nel Piano Triennale ICT della singola Amministrazione, la cui definizione può rientrare nei compiti da assegnare al RTD. Tale percorso potrà essere basato su una scala di priorità nell'apertura tenendo in considerazione gli obblighi derivanti dall'applicazione del Decreto per alcune specifiche tipologie di dati, fermo restando il rispetto della normativa unionale e nazionale in materia di protezione dei dati personali. Potranno essere considerate anche specifiche regole di politiche dei dati aperti (Data policy), purché non in contrasto con le strategie e le politiche nazionali. |
| [8](capitolo-5.qmd#racc-8) | SI RACCOMANDA di garantire, per tutti i dati in generale e per quelli resi disponibili per il riutilizzo, in particolare, il rispetto almeno delle quattro caratteristiche di qualità dei dati (ovvero accuratezza, coerenza, completezza e attualità), fra le 15 previste dallo Standard ISO/IEC 25012 come da indicazioni della Determinazione Commissariale n. 68/2013 di AgID. Per la misura delle suddette caratteristiche, fare riferimento allo Standard ISO/IEC 25024. |
| [9](capitolo-6.qmd#racc-9) | SI RACCOMANDA di restringere le condizioni di cui alla licenza apposta ai dati alla sola attribuzione, fatta eccezione per le regole in materia di riutilizzo dei dati personali (cfr. par. 4.1 e par. 5.1.2). |
| [10](capitolo-6.qmd#racc-10) | SI RACCOMANDA di limitare l'uso di licenze con condizioni ulteriori rispetto alla sola attribuzione solo ai casi strettamente necessari. |
| [11](capitolo-6.qmd#racc-11) | SI RACCOMANDA di limitare l'uso della clausola di "condivisione" ("share-alike" - SA) solo ai casi in cui sia motivatamente necessaria ovvero previa verifica di impossibilità di rilascio con licenza CC BY 4.0, ad esempio, in ragione dell'uso non altrimenti gestibile di una fonte già rilasciata con licenza SA. |
| [12](capitolo-6.qmd#racc-12) | SI RACCOMANDA di non utilizzare le licenze Creative Commons precedenti alla 4.0, in cui i diritti sui generis non erano citati/previsti (2.5), o erano richiamati come meramente rinunciati (3.0). |
| [13](capitolo-6.qmd#racc-13) | SI RACCOMANDA di evitare quelle licenze che – per quanto ben impostate – presentano forti caratteristiche di localizzazione, anch'esse potenzialmente costituenti elementi di ambiguità in caso di riutilizzo e mashup (come la IODL). |
| [14](capitolo-6.qmd#racc-14) | SI RACCOMANDA ai titolari che hanno già pubblicato set di dati con licenze diverse da quelle sopra richiamate, incluse versioni della CC-BY precedente alla 4.0, di valutare il rinnovo della licenza, adeguandola alle indicazioni suddette, individuando nel caso le ragioni eventualmente impedienti tale aggiornamento. |
| [15](capitolo-7.qmd#racc-15) | Ove possibile, SI RACCOMANDA di utilizzare API conformi al Requisito 27 per rendere disponibili per il riutilizzo tutte le tipologie di dati, non solo quelli dinamici e/o di elevato valore. |
| [16](capitolo-7.qmd#racc-16) | Al fine di poter documentare i dati statistici, compresi quelli identificati come dati ad elevato valore, nel portale nazionale dati.gov.it secondo il relativo profilo di metadati basato sulla specifica europea DCAT- AP, SI RACCOMANDA di fare riferimento all'estensione StatDCAT-AP. |
| [17](capitolo-7.qmd#racc-17) | SI RACCOMANDA di non creare tanti portali diversi per singole iniziative ma, ove possibile, di raccordarle per facilitare il reperimento e il riutilizzo dei dati da parte degli utenti finali. |

: Raccomandazioni {#tbl-raccomandazioni .table-sm .table-striped .table-bordered .table-responsive tbl-colwidths="[3,97]"}
:::
